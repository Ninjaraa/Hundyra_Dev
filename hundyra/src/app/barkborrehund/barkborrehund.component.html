<section class="content-section">
  <div class="container">
    <article class="info-box">
      <header>
        <h1>Barkborrehund</h1>
      </header>
      <section class="text-content">
        <h2>Vad är en barkborrehund?</h2>
        <p>En “barkborrehund” är en hund som är tränad att söka och lokalisera angrepp från den åttatandade
          granbarkborren. Barkborrehunden är tränad att känna igen granbarkborrens egna doftsignaler för att identifiera
          angripna granar. Eftersom barkborrehunden inte tittar efter några visuella tecken på angrepp kan de därför
          hitta angrepp som endast är en timme gamla, även angrepp som sitter högt upp i granen (som kan vara omöjligt
          för oss att se).</p>
      </section>
      <section class="text-content">
        <h2>Hur går ett barkborresök till?</h2>
        <p>Vi söker av av din skogsfastighet efter angrepp. Angripna granar markeras ut på GPS och om så önskar märks
          även granarna ut med snitselband/sprayfärg. Efter vårt arbetspass får du som skogsägare ta del av det som
          hittats via en karta på Google MyMaps (med koordinater för angreppen) tillsammans med annan/övrig information
          som kan vara aktuell för just din skogsfastighet.</p>
      </section>
      <section class="text-content">
        <h2>När bör jag anlita ett barkborresökekipage?</h2>
        <p>När vårsvärmningen sätter igång är det dags att inventera din skog efter angrepp. Beroende på väder brukar
          det ta ca 4 veckor efter första angreppet till att föräldradjuren lämnar och attackerar ett nytt träd.
          Ca 8 veckor efter angreppet är den nya generationen barkborrar flygklara och angriper i sin tur ytterligare
          träd.
          För att säkerhetställa att det inte finns några barkborrar kvar i skogen är det lämpligt att söka av skogen
          mer än en gång per säsong. Om du inte hunnit med att göra en inventering tidigare går det att göra ett sök i
          slutet av säsongen (sensommar/tidig höst), för att få ut alla angripna träd för att minska fortsatt spridning.
        </p>
      </section>
      <section class="text-content">
        <h2>Anlita ett barkborresökekipage</h2>
        <p>Om du som skogsägare vill anlita ett barkborresökekipage är det otroligt viktigt att se över vilken
          utbildning ekipaget har. Jag och min hund avlägger ett kvalitetssäkringsprov varje år (söker efter verkliga
          angrepp i produktionsskog) för att säkerhetsställa att vi håller hög nivå och kvalitet i vårt arbete.</p>
      </section>
      <section class="text-content">
        <p>Varmt välkommen att kontakta mig för mer information eller din bokningsförfrågan!</p>
      </section>
      <aside class="contact-content">
        <a href="mailto:info@hundyra.se"><button class="theme-btn">Skicka email</button></a>
        <a href="tel:+46793551887"><button class="light-btn">Ring mig</button></a>
      </aside>
    </article>
  </div>
</section>